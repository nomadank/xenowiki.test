# [[REPA]] Decentralizzazione - [[Servizio Universale alla Salute]]

All’interno del progetto di una riforma rivoluzionaria sulla salute, articolato per REPA (Reti di Progettazione Aperte), la REPA sulla Decentralizzazione si ispira ai principi originari della L. 833/78 e li accelera/esaspera fino a ricostruire un legame vivo tra servizio alla salute e paziente/territorio. Si prevede di articolare il Servizio Universale alla Salute (SUS) in unità territoriali dell’unità di 5 mila abitanti, se non addirittura per quartiere. La decentralizzazione deve essere articolata attraverso una progettazione che vada a centralizzare ciò che è necessario e decentralizzare tutto ciò che necessita di “capillarità”.

Oggetto della decentralizzazione non sono gli ospedali, ma le attività ospedaliere: la decentralizzazione delle attività viene accelerata/esasperata fino al livello della domiciliazione. Almeno il 90% della sanità deve essere portata nelle case delle persone, tale da superare in la centralità della “struttura ospedale” che oggi caratterizza il Sistema Sanitario Nazionale (SSN).

Il tema della decentralizzazione ha un impatto rivoluzionario su:
- ritualismo del servizio alla salute (routine ospedaliera), che ne viene stravolto
- rapporto medico-paziente, che deve essere ripensato sotto nuovi principi

Oltre a capillarità e domiciliazione, vi è il principio di orizzontalità: le attività ospedaliere abbandonano la logica di gestione gerarchica top-bottom e vengono riconfigurate in maniera orizzontale attraverso un modello a “cerchi eccentrici”, come spiegato successivamente.

La gestione del Servizio Universale alla Salute, capillare sul territorio e articolato a partire dai bisogni dei cittadini, viene riconfigurata attorno a un sistema democratico “nomade” che prevede l’istituzione di specifici “consigli territoriali”.

## Ospedali

In una prima fase continuerà ad essere attivo un certo numero di ospedali (orientativamente 1 per ogni provincia). In ciascuno di questi ospedali sono, di norma, presenti tutte le discipline e tutta la tecnologia biomedica più avanzata con implementazione massiccia della tecnologia robotica. La riduzione del numero di ospedali e di posti letto dovrà essere compensata dal massiccio spostamento di risorse sul territorio.

## Territorio

Il concetto fondamentale di quello che intendiamo con medicina territoriale si concretizza fondamentalmente in un radicale cambiamento di rotta che non vede più il paziente che si reca nelle strutture sanitarie ma sono i professionisti della sanità che si fanno carico dei bisogni di salute dei cittadini assistendolo nella propria casa. È evidente che in una prima fase saranno necessarie strutture sanitarie (ambulatoriali e ospedaliere) ove effettuare interventi sanitari che, attualmente, non possono essere effettuati a domicilio. Un altro concetto che deve essere oggetto di una rivoluzione è quello relativo al “dualismo” ospedale-territorio perfino superando il concetto di “integrazione” in quanto le strutture ambulatoriali e/o ospedaliere fanno parte integrante dell’organizzazione territoriale sia pure con bacini di utenza più vasti.

## Articolazione

Le articolazioni organizzative della medicina territoriale sono le [[Unità Territoriali (UT)]]. Ogni UT è concepita come un insieme di attività sanitare il cui compito è prendere in carico la salute dei cittadini del proprio bacino di utenza.
Alcune tipologie di attività sanitarie hanno naturalmente un bacino di utenza diverso rispetto ad altre attività: ne consegue che vi saranno diverse UT con ampiezza diversa.
Le UT si aggregano secondo un modello a “cerchi eccentrici”, contenuti l’uno nell’altro, ma che non condividono lo stesso centro.
Il principio base del modello organizzativo è l’orizzontalità. L’organizzazione non è articolata su livelli crescenti di complessità ma sul principio dell’orizzontalità e della “prossimità”.