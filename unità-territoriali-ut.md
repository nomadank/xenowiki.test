# Unità Territoriali (UT)

Si procede ora nell’esporre alcune diverse tipologie di UT, ricordando che il livello di capillarità non cambia tra una tipologia e l’altra ma rimane sempre massima: le diverse unità territoriali non costituiscono dei livelli diversi, ma dei cerchi eccentrici con diversa ampiezza di “presa in carico” a seconda del tipo di attività che svolgono.
L’articolazione di riferimento rimane comunque sempre la UT base: questo è il cerchio più piccolo. Man mano che si aggregano più UT base tra di loro, si configurano cerchi eccentrici di più vasta dimensione che si occupano di fornire servizi alla salute che rispondono a bacini di utenze sempre maggiori. Il cerchio eccentrico di più grande dimensione corrisponde all’area provinciale.

## Unità di base

 La UT base costituisce il cerchio eccentrico di base, di minore ampiezza, all’interno del modello a “cerchi eccentrici”. Costituisce l’articolazione di riferimento di tutto il Servizio Universale alla Salute.

### Caratteristiche

 La UT base ha un bacino di utenza fino a 5.000 abitanti e prevede:
1 medico (ogni 500 abitanti)
1 infermiere (ogni 500 abitanti)
La cura è a domicilio.
Prevede un consiglio territoriale.

### Esempio

Un comune di 2500 abitanti verrà articolato attorno a una UT base all’interno della quale opereranno 5 infermieri e 5 medici. Il loro compito sarà prendere in carico la salute di tutti i cittadini che compongono il bacino di riferimento. La cura verrà svolta a domicilio. Anche nel caso in cui è previsto (poiché necessario) che il paziente si rechi in un luogo lontano da casa, sono gli operatori sanitari dell’UT base a prendere in carico la salute del paziente, pianificando il suo percorso e anche organizzando i suoi spostamenti (andandolo a prendere a casa e riportandolo). È previsto un Consiglio Territoriale per la gestione democratica da parte di operatori sanitari, pazienti e cittadini. Di base non è prevista alcuna struttura fisica, se non quelle comunque necessarie per bisogni di operatori sanitari e pazienti (considerando comunque che tutta la cura viene svolta a domicilio) e per le attività di gestione democratica interne al Consiglio Territoriale.

### Attività svolte

L’unità territoriale di base svolge tutte le attività socio-sanitarie necessarie a soddisfare i bisogni di salute dei cittadini:

- Educazione Sanitaria
- Prevenzione
- Igiene dell’ambiente
- Igiene degli alimenti
- Medicina di base
- Medicina specialistica ambulatoriale
- Medicina di laboratorio
- Diagnostica per immagini
- Medicina materno infantile
- Assistenza Psichiatrica
- Assistenza ai disabili
- Assistenza agli anziani
- Riabilitazione
- Sicurezza nei luoghi di lavoro
- Assistenza farmaceutica
- Assistenza di emergenza-urgenza
- Assistenza ospedaliera

## Unità di secondo livello

Per comprendere il modello a “cerchi eccentrici”, si consideri che via via che le UT si aggregano, si arricchiscono di nuove figure professionali, di attrezzature, di mezzi di trasporto e di strutture. Di seguito si espone il caso di un’aggregazione di 6 UT (30.000 abitanti), che corrisponde a un “cerchio eccentrico” più ampio.

### Personale

- medici specialisti per ciascuna disciplina
- farmacista
- veterinario
- psicologo
- pediatra (ogni 400 abitanti da 0 a 14 anni)
- infermiere pediatrico (ogni 400 abitanti da 0 a 14 anni)

### Attrezzature

- Attrezzature sanitarie di base

### Mezzi di trasporto

- Centro mobile di rianimazione (nelle città sedi di ospedale i centri mobili di rianimazione fanno riferimento a parametri diversi)
- auto medica
- pulmino

### Strutture

Concettualmente la UT non ha bisogno di strutture sedentarie, ad eccezione di quelle indispensabili per le esigenze di logistica, in quanto si caratterizza per la sua agilità e mobilità e perché tende ad effettuare tutte le sue attività nelle case dei pazienti. Certamente, in una prima fase, ciò non sarà sempre possibile e, quindi verranno utilizzate anche strutture sedentarie, tuttavia l’obiettivo prioritario è quello di rendere possibile l’assistenza domiciliare rimuovendo tutti gli ostacoli che ne rendono difficile o impossibile la realizzazione.

## Unità di terzo livello

Con la stessa logica, via via che le UT si aggregano, si arricchiscono di nuove figure professionali, di attrezzature, di mezzi di trasporto e di strutture. le unità di terzo livello corrispondono ad un'aggregazione di 12 UUTT con 60.000 abitanti.

### Personale

- ostetriche
- fisioterapisti
- logopedisti
- ortottisti-assistenti di oftalmologia
- terapisti della neuro e psicomotricità dell’età evolutiva
- tecnici della riabilitazione psichiatrica
- terapisti occupazionali
- educatori professionali
- tecnici audiometristi
- tecnici di neurofisiopatologia
- tecnici audioprotesisti
- tecnici della fisiopatologia cardiocircolatoria
- igienisti dentali
- dietisti
- tecnici di radiologia
- tecnici di ortopedia

### Attrezzature

Tutte le attrezzature ospedaliere comprese TAC e RM (su ruote).

### Strutture

- Sede della UT
- Ambulatorio chirurgico
- Ambulatorio ortopedico
- Ambulatorio radiologico
- Laboratorio analisi di base e di urgenza

Le attività previste nei suddetti ambulatori dovranno essere effettuate anche a domicilio e/o con mezzi mobili.

## Unità provinciali (quarto livello)

Quando l’aggregazione delle UUTT coincide con l’ambito provinciale, ci si avvale della presenza di un ospedale dotato di un numero di posti letto adeguato al numero di abitanti. Nelle città con più di un milione di abitanti è previsto un numero maggiore di ospedali.
L’aggregazione delle UUTT coincidente con l’ambito provinciale prevede, di norma, una base di elisoccorso.
Negli ospedali sono presenti, di norma, tutte le discipline.
Le alte specializzazioni (cardiochirurgia, neurochirurgia, oncoematologia, trapianti) saranno presenti negli ospedali con bacini di utenza più ampi.
La provincia costituisce così il cerchio eccentrico di più vasta dimensione ed è l’unica che possiede una struttura ospedaliera di riferimento.
